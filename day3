Wisdom Path - 3


Bugün şu "erteleme" ve "mükemmel zamanlama" problemlerini ele alacağım. Öncelikle çoğunuzun ertelemenin çözülmesi gereken bir problem olduğunu bildiğinizi varsayarak direkt nasıl çözebileceğimize geçiyorum :)


Ee madem problem olduğunun farkındayız neden hala ertelemeye devam ediyoruz? "Harvard Business Review" 3 temel sebebe dayandırmış: 


- İyi alışkanlıkların ve sistemlerin yokluğu (zayıf disiplin)


- Belirli duygulara karşı hoşgörüsüzlük (Anksiyete veya can sıkıntısı gibi)


- Kendi kusurlu düşünce kalıplarımız.



Tamam şimdi ertelemeye devam etmemizin muhtemel sebeplerini de anladığımıza göre adım adım çözmeye başlayalım. 


1) Size fayda sağlayacak bir alışkanlık edinin (tabi mümkünse başkasına zarar vermesin :D) Alışkanlık edinmenin önemini daya iyi aktarabilmek adına şöyle izah edeyim nasıl ilk araba kullanmayı, bisiklete binmeyi öğrenirken zorlanıyor her şeye dikkat ederek çaba sarfediyorsunuz ve öğrenip alışkanlık haline getirdikten sonra işler çok kolaylaşıyor. Ayrıca neyi ne zaman yapacağınızı düşünmüyorsunuz. İşte aynı bu şekilde alışkanlık kazandığınız zaman işler sizin için kolaylaşmaya başlayacak.


2) Her şeye, herkese hakim olamazsınız. İş olacağına varır. Siz üzerine düşeni yapmaya gayret edin ve sonuçta tüm sorumluluğun size ait olmadığının bilincinde hareket edin. (Gerekiyorsa anksiyete için profesyonel bir destek alın. Bunun üzerine de ilave bir yazı yazmayı düşünüyorum.)


3) Bir süreliğine başkalarında hata gördüğünüz anda kendinize dönüp o kusurun siz de olup olmadığını sorgulayın. (Öz eleştri yapmak yerine bu yöntemden daha fazla verim alacağınızı düşünüyorum. Çünkü bu yöntemi de toplumumuzu gözlemlerken sahip olduğu dedikodu kültürünü lehte kullanabilmesi üzerine düşünürken keşfettim. Korkmayın hepimizde kusur var kimse kusursuz değil :) ) 


Zaten bu nedenleri anladığınızda, kendinize has stratejiler geliştirebilirsiniz. Küçük erteleme olaylarını en aza indirebilir ve gecikme kalıplarınızın neden olduğu daha büyük sorunların üstesinden gelebilirsiniz. Ama unutmayın ne kadar çalışırsanız o kadar veri almak için ilerleme stratejiniz önemli. Wisdom Path'in 4. sayısında da bundan bahsedeyim madem :) Öğrenim ve deneyimlerinizi nasıl kendi hayatınıza doğru bir şekilde entegre edersiniz? Bir sonraki sayıda görüşene dek kendinize ve çevrenize iyi bakın. Sağlıklı günler :)
